ព្រះរាជាណាចក្រកម្ពុជារក្សាសិទ្ធិទទួលយកជំនួយបរទេស ជា
សម្ភារយោធា អាវុធ គ្រាប់រំសេវ ការហ្វឹកហ្វឺនកងកម្លាំងប្រដាប់អាវុធ និង
ជំនួយផ្សេងៗទៀត ដើម្បីការពារខ្លួននិងធានាសណ្ដាប់ធ្នាប់ និងសន្តិសុខ
សាធារណៈនៅផ្ទៃក្នុងប្រទេស ។
មាត្រា ៥៤.-
ការផលិត ការប្រើប្រាស់ ការរក្សាទុកអាវុធបរមាណូ អាវុធគីមី
ឬអាវុធវេត្រាណូ ត្រូវហាមឃាត់ដាច់ខាត ។
មាត្រា ៥៥.-
សន្ធិសញ្ញានិងកិច្ចព្រមព្រៀងទាំងឡាយណា ដែលមិនស្រប
នឹងឯករាជ្យ អធិបតេយ្យ បូរណភាពទឹកដី អព្យាក្រឹតភាព និងឯកភាពជាតិ
របស់ព្រះរាជាណាចក្រកម្ពុជា ត្រូវលុបចោល ។
មាត្រា ៥៦.-
ជំពូកទី ៥
អំពីសេដ្ឋកិច្ច
ព្រះរាជាណាចក្រកម្ពុជា អនុវត្តប្រព័ន្ធសេដ្ឋកិច្ចទីផ្សារ ។
ការរៀបចំ និងការប្រព្រឹត្តទៅនៃប្រព័ន្ធសេដ្ឋកិច្ចនេះនឹងមាន
កំណត់ក្នុងច្បាប់ ។
មាត្រា ៥៧……
ការយកពន្ធដារនឹងអាចធ្វើទៅបាន លុះត្រាតែមានច្បាប់អនុ-
ញ្ញាត ។ ថវិកាជាតិ ត្រូវបានកំណត់ឱ្យអនុវត្តតាមច្បាប់ ។
២៦